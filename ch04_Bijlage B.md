# Bijlage B: Informatievoorziening rond Digikoppeling

Op verschillende plaatsen is informatie over Digikoppeling te vinden. Ter ondersteuning van het beheer, het gebruik van de Digikoppeling standaard en ten behoeve van de communicatie is de informatievoorziening rond Digikoppeling ingericht. De informatievoorziening voorziet de verschillende belanghebbenden van informatie. Hiervoor worden drie doelgroepen onderscheiden:

1. Geïnteresseerden en gebruikers van de standaard,

2. Leden van de Digikoppeling Community, de Klantenraaden het Technisch Overleg

3. Interne Logius medewerkers.

## Geïnteresseerden en gebruikers van de standaard

Het publieke deel van de Digikoppeling website biedt informatie over de Digikoppeling standaard. Er staan:

- De beschrijving van de standaard in de diverse onderdelen (Architectuur, Koppelvlakstandaard, etc.);

- Informatie over voorzieningen ter ondersteuning van het Digikoppeling gebruik;

- Een overzicht van het gebruik van de Digikoppeling standaard;

- De persberichten en nieuwsberichten die betrekking hebben op Digikoppeling;

- Algemene documenten als factsheets, presentaties, opleidingsmateriaal, etc.

## Community, Technisch Overleg en Klantenraad

Leden van de Digikoppeling Community kunnen in vier vormen participeren: als lid van de Community als lid van het Technisch Overleg, als lid van de Klantenraaden als lid vanhet OBDO.. Via de website van Digikoppeling is het forum bereikbaar. Elke geïnteresseerde kan zich aanmelden om toegang te krijgen tot het Digikoppeling forum. Op het Digikoppeling forum is te vinden:

- Agenda, notulen en overige vergaderstukken van alle bijeenkomsten van het Technisch Overleg;

- Documenten met wijzigingsverzoeken en het statusoverzicht wijzigingsverzoeken;

- Diverse achtergrondinformatie.

Leden van het Technisch Overleg en van de Klantenraad ontvangen per mail agenda‟s, notulen en overige vergaderstukken. Leden van het OBDOworden via het OBDO-secretariaat: Bureau Digitale Overheid geïnformeerd.

Op het forum van de Digikoppeling Community<sup>10</sup> worden ook discussies gevoerd. Er zijn algemene discussies, waar vragen worden gesteld en antwoorden worden gegeven. Er zijn discussies over wijzigingsvoorstellen die behandeld worden.

<sup>10</sup>: Zie: https://digistandaarden.pleio.nl/groups/profile/387288/digikoppeling-community

Het forum wordt ook ingezet voor openbare consultatie van wijzigingen aan Digikoppeling.

## Medewerkers beheerder

Binnen de beheerorganisatie wordt ten behoeve van eigen medewerkers bewaard:

- Overzicht van relaties en participanten;

- (voorlopige) agenda, notulen en presentaties van alle bijeenkomsten van het Technisch Overleg, de Klantenraad en inbreng inhet OBDO;

- Schema‟s en documentatie van de standaard;

- Huidige en eerdere releases van het document met wijzigingsverzoeken en het statusoverzicht wijzigingsverzoeken;

- Projectplannen, voortgangsrapportage, urenverantwoording, etc;

- Diverse werkdocumenten.

