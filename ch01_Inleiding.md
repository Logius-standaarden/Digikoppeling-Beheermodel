# Inleiding

Het beheer van de Digikoppeling-standaard omvat het geheel van
processen, besturing, organisatie, informatievoorziening en
hulpmiddelen die noodzakelijk zijn om gebaseerd op open standaarden
ook Digikoppeling zelf als open standaard in stand te houden, te
onderhouden en door te ontwikkelen. Het beheer van Digikoppeling is
gebaseerd op de principes uit de BOMOS standaard.

## Leeswijzer

De Digikoppeling is beschreven in een set van documenten. Deze set is
als volgt opgebouwd:

Alle met de kleur groen aangegeven documenten vallen onder het beheer
zoals geformaliseerd in het Beheermodel en releasebeleid.

De Nederlandse Overheid Referentie Architectuur (NORA) maakt geen deel
uit van het in dit document beschreven beheer van de
Digikoppeling-standaard, maar bevat wel belangrijke informatie over
Digikoppeling en haar toepassing.

De Digikoppeling Koppelvlakstandaarden bevatten meerdere profielen
waarin een samenhangend interactiepatroon voor berichtuitwisseling is
beschreven<sup>2</sup>.

<sup>2</sup>: Een Digikoppeling service (Service Provider en Service
Requester) werkt altijd volgens een vooraf bepaald profiel voor
berichtenuitwisseling volgens een Koppelvlakstandaard.

"Gebruik en achtergrond Digikoppeling-certificaten" en de Best
Practice documenten zullen blijvend beheerd worden, maar volgens
afwijkende procedures. Deze documenten vereisen niet dezelfde strikte
besluitvorming aangezien zij een toelichting vormen bij de
Koppelvlakstandaarden en architectuur.

Het beheer heeft ook betrekking op de bij de Digikoppeling-familie
behorende documenten, bestanden en voorzieningen, zoals nieuws en
persberichten, factsheets, presentaties, opleidingsmateriaal,
relatiegegevens van Digikoppeling participanten. Het beheer hiervan
vraagt echter ook een minder formele besluitvormingsprocedure.

Bij de Digikoppeling horen de volgende ondersteunende hulpmiddelen en
ICT voorzieningen:

- Digikoppeling OIN Register en het hieraan gekoppelde CPA-register ,

- Digikoppeling Compliance Voorzieningen (WUS, ebMS2, grote berichten),

Het beheer over deze voorzieningen is in bestaande beheerprocedures
van Logius ondergebracht.

## Digikoppeling

Digikoppeling vormt de logistieke laag voor standaardisatie van
communicatie tussen systemen bij overheidsorganisatie op basis van
webservice standaarden. Digikoppeling is daardoor een laag die zich
bevindt tussen het transportnetwerk (b.v. Diginetwerk of Internet)
en de applicatielaag (functionele berichtinhoud). De systemen die
Digikoppeling gebruiken zijn zowel frontoffice-systemen
(die interactie met burgers en bedrijven afhandelen) als systemen
van andere overheden en in het bijzonder de basisregistraties.

De Digikoppeling-standaard is binnen de overheid in gebruik bij
diverse organisaties, samenwerkingsverbanden en/of ketens.
Een groot aantal ICT leveranciers biedt ondersteuning aan de voor
Digikoppeling benodigde open standaarden (WUS, ebMS, https)
in hun producten en dienstverlening. De Digikoppeling standaard
heeft de zich afgelopen tijd ontwikkeld tot een volwassen standaard
die in een grote en brede community wordt ontwikkeld. Bij het
beheer van de Digikoppeling-standaard zijn veel verschillende
organisaties betrokken uit de gehele Digitale Overheid.
De voornaamste organisaties zijn ministeries, Manifestpartijen,
houders van basisregistraties en landelijke voorzieningen,
ketenpartijen, ICT leveranciers en gemeenten via de VNG.
Opdrachtgever voor Digikoppeling is het Ministerie van BZK.

### Nut

Doel van Digikoppeling is om door vergaande standaardisatie de
interoperabiliteit tussen overheden te bevorderen.
Als de 'envelop' van de 'berichten' is gestandaardiseerd kan
ieder voorzieningen  voor postverzending inrichten die
onafhankelijk zijn van de berichten in de 'envelop'.

De systemen die Digikoppeling gebruiken zijn zowel
frontoffice-systemen (die interactie met burgers en bedrijven
  afhandelen) als systemen van andere overheden en in het
bijzonder de basisregistraties (zie onderstaand figuur).

### Werking

De Digikoppeling Koppelvlakstandaarden bevatten meerdere profielen
waarin een samenhangend interactiepatroon voor berichtuitwisseling is
beschreven<sup>2</sup>.

<sup>2</sup>: Een Digikoppeling service (Service Provider en Service
Requester) werkt altijd volgens een vooraf bepaald profiel voor
berichtenuitwisseling volgens een Koppelvlakstandaard.

### Status

_Beschrijf hier de status van de standaard._
